<!doctype doc>
<html>
<head>
	<meta charset="UTF-8">
	<title>演示HTML5的article元素</title>
	<style type="text/css">
		#art{
			width: 90%;
			font-size: 14px;
			margin: 0px auto;
			padding: 0px;
			border: 1px solid #f5fa00;
		}
		#content: {
			width: 90%;
			padding: 4px;
			text-indent: 12px;
			border: 1px solid #f5fa66;
		}
		article h1{
			text-align: center;
		}
		article footer{
			text-align: center;
		}
		article article{
			margin: 0px;
			padding: 0px;
			text-indent: 10px;
			font-size: 10px;
			border: 1px solid #f5fa66;
		}
		header{
			clear: both;
		}
		header>time{
			float: right;
		}
	</style>
</head>
<body>
	<article id="art">
		<header>
			<h1>滕王阁序</h1>
			<p><time>2014-5-25</time></p>
		</header>
		<div id="content">
			豫章故郡，洪都新府。星分翼轸，地接衡庐。襟三江而带五湖，控蛮荆而引瓯越。物华天宝，龙光射牛斗之墟；人杰地灵，徐孺下陈蕃之榻。雄州雾列，俊采星驰。台隍枕夷夏之交，宾主尽东南之美。都督阎公之雅望，棨戟遥临；宇文新州之懿范，襜帷暂驻。十旬休假，胜友如云；千里逢迎，高朋满座。腾蛟起凤，孟学士之词宗；紫电青霜，王将军之武库。家君作宰，路出名区；童子何知，躬逢胜饯。
　　时维九月，序属三秋。潦水尽而寒潭清，烟光凝而暮山紫。俨骖騑于上路，访风景于崇阿。临帝子之长洲，得仙人之旧馆。层峦耸翠，上出重霄；飞阁流丹，下临无地。鹤汀凫渚，穷岛屿之萦回；桂殿兰宫，列冈峦之体势。（层峦  一作：层台；列冈 一作：即冈；仙人 一作：天人）
　　披绣闼，俯雕甍，山原旷其盈视，川泽纡其骇瞩。闾阎扑地，钟鸣鼎食之家；舸舰迷津，青雀黄龙之舳。云销雨霁，彩彻区明。落霞与孤鹜齐飞，秋水共长天一色。渔舟唱晚，响穷彭蠡之滨，雁阵惊寒，声断衡阳之浦。(轴 通：舳；迷津 一作：弥津)
　　遥襟甫畅，逸兴遄飞。爽籁发而清风生，纤歌凝而白云遏。睢园绿竹，气凌彭泽之樽；邺水朱华，光照临川之笔。四美具，二难并。穷睇眄于中天，极娱游于暇日。天高地迥，觉宇宙之无穷；兴尽悲来，识盈虚之有数。望长安于日下，目吴会于云间。地势极而南溟深，天柱高而北辰远。关山难越，谁悲失路之人；萍水相逢，尽是他乡之客。怀帝阍而不见，奉宣室以何年？(遥襟甫畅 一作：遥吟俯畅)
　　嗟乎！时运不齐，命途多舛。冯唐易老，李广难封。屈贾谊于长沙，非无圣主；窜梁鸿于海曲，岂乏明时？所赖君子安贫，达人知命。老当益壮，宁移白首之心？穷且益坚，不坠青云之志。酌贪泉而觉爽，处涸辙以犹欢。北海虽赊，扶摇可接；东隅已逝，桑榆非晚。孟尝高洁，空余报国之情；阮籍猖狂，岂效穷途之哭！(所赖君子安贫 一作：见机)
　　勃，三尺微命，一介书生。无路请缨，等终军之弱冠；有怀投笔，慕宗悫之长风。舍簪笏于百龄，奉晨昏于万里。非谢家之宝树，接孟氏之芳邻。他日趋庭，叨陪鲤对；今兹捧袂，喜托龙门。杨意不逢，抚凌云而自惜；钟期既遇，奏流水以何惭？
　　呜乎！胜地不常，盛筵难再；兰亭已矣，梓泽丘墟。临别赠言，幸承恩于伟饯；登高作赋，是所望于群公。敢竭鄙怀，恭疏短引；一言均赋，四韵俱成。请洒潘江，各倾陆海云尔：
　　滕王高阁临江渚，佩玉鸣鸾罢歌舞。
　　画栋朝飞南浦云，珠帘暮卷西山雨。
　　闲云潭影日悠悠，物换星移几度秋。
　　阁中帝子今何在？槛外长江空自流。
		</div>
		<footer>
			<p><small>版权归《中国》所有</small></p>
		</footer>
		<section>
			<h2>评论</h2>
			<article>
				<header>
					xx网友评论
					<time>2014-5-25 16:45</time>
				</header>
				<div>
					pppppppppppppppppppp
				</div>
			</article>
			<article>
				<header>
					xx网友评论
					<time>2014-5-25 16:45</time>
				</header>
				<div>
					pppppppppppppppppppp
				</div>
			</article>
		</section>
	</article>
</body>
</html>